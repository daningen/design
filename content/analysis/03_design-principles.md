---
Title: Design Principles
Description: This is my report page.
Template: analysis
---

# Design Principles

I denna uppgift ingår att undersöka hur tre webbsidor förhåller sig till olika designprinciper. I analysen refererar jag även till och jämför med min egen porfolio.


# Urval
-----------------------
1. [Hanna Graf](https://hannahgraaf.com/om-mig/)
2. [Sara Backmo](https://www.sarabackmo.se/)
3. [Sandra Beijer](https://sandrabeijer.elle.se/) 

Efter ett viss letande hittade jag bloggportalen, en portal med rankade personers bloggar. Från denna sida plockade jag 3 stycken som låg högt på listan. Val ett föll på Hanna Graf, en person som innhaft visst kändisskap innan bloggandet blev stort. 



# Metod
-----------------------

Som inspiration använder sidan Design Elements and Principles som tar upp 20 viktiga designprinciper. Jag avser att rikta in mig på "The art principles" från youtube-serien om design (Cube vamp), se referens nedan. Dessa tror jag ger ett bra verktyg att uppskatta valda sidor på. Till min datainsamling pekar jag även ut vl.pdf som ger uppslag till bla perspektiv och harmoni. Min förhoppning är att jag kan identifiera ideen bakom designen och kanske hitta någon eller några brister. 

# Resultat
-----------------------

I detta  avsnitt går jag igenom respektive webbsida och besvarar nedan frågor. 

1. Kommentera webbplatsens mål och syfte. Varför finns webbplatsen till?
2. Kommentera webbplatsens design och vad som kännetecknar den rent allmänt.
3. Kommentera om du själv anser att designen gynnar webbplatsens mål och syfte, och/eller vilken känsla som designen ger.
4. Lyft fram den eller de designprinciper du anser kännetecknar webbplatsens design och exemplifiera. Notera gärna vilka designelement som använts.
5. Kika om designprinciperna som används är lika/olika för framsidan och undersidorna och kommentera.

## Hanna Graaf

![hanna](../assets/img/hannagraaf.png)


### Mål och syfte
Ett typiskt livstilskonto där personen använder sitt namn och väljer att koppla samman det med det hon med sin person. Här visas personliga bilder och kommentarer från familj och husdjur och mat i kombination med vardag, semesteer och andra högtider. Syftet är självklart att underhålla sin målgrupp och förmodligen öka denna. Uppfylls detta ger det annonsintäkter som kan betraktas som ett troligt mål.

### Design och kännetecken allmänt
***Symmetri***, förstasidan är på ett sätt asymmetriskt symmetrisk. Symmetrisk på så sätt att huvudpersonen ser ut att vara placerad i mitten (om man utgår från hennes högra axel), ***asymmetrisk*** genom att hon egentligen inte alls står i mitten samtidigt som hon vrider ansiktet något och endast visar den ena axeln medan den andra täcks av hennes blonda hår. Kanske är den rätta benämningen ***asymmetriskt balancerad***.

***Färg***, mjuka pastelltoner som fint kontrasterar mot den lätt ljusbruna hudfärgen och det blonda håret.

### Design i relation till syfte och känsla

Återknyter till till det asymmetriska ovan. Visserligen är det känt att visa människor föredrar en viss sida av sida ansikte och väljer att framhäva detta men jag gissar att sättet på vilket hon uppträder skapar viss spänning och gör henne mera intressant.

Färgvalet med de mjuka tonerna inger lugn och självförtroende. Även här tycks färgerna samverka med syftet att framhäva en självständig och lyckad person i harmoni. 


### Identifierade designprinciper och designelement 
Webbplatsen ser ut att vara byggd av ***[CUBE](https://wearecube.se/https://wearecube.se/)*** som riktar in sig mot och hjälper personer(influencers) att framhäva varumärke och stänga gapet mellan ide, annonsering och kultur. Jag tycker att man lyckas just med detta, relativt enkla sidor med en första sida som skapar just huvudintrycket, följt av undersidor som verkar ge bloggaren mera frihet. 

Med detta sagt, tycker jag mig kunna skönja ett tydligt ramverk med enkel design där ***typografin*** spelar roll. Rubriker i versaler med typsnittet libre baskerville ger ett rent och modernt intryck. 


### Designprinciper - röd tråd 

**Typsnitt** - rubrikerna följer samma schema med extra utrymmer mellan bokstäverna gör det lättläst och stilrent. Generellt används ett större radavstånd(1.9em) vilket ger ett luftigt intryck och gör den redan enkla texten ännu lättare att följa. Här skulle jag själv minska det till 1.2-1.3.

**Navigering** - Sidorna är i dagboksformat och därmed inte alltför komplex navigering man hittar lätt i materialet. Allt är egentligen kronoligiskt vilket kan vara rimligt då jag antar att hon har ungefär samma följare som läser det hon skriver allt eftersom det publiceras.

## Sandra Beijer

![sandra](../assets/img/sandrabeijer.png)
### Mål och syfte:
Även denna ett livsstilskonto som tycks vara sponsrat av ***[elle](https://www.elle.se/bloggar/)*** Bloggaren är författare och skribent till yrket och har bloggat i mer än 15 år. Därmed bör hon ha en hel del erfarenthet av detta och veta hur hon bygger sitt varumärke effektivt. Målgruppen är garanterat kvinnor (troligtvis i yngre åldrar). Med ämnen som mode, skönhet, dekoration och mat&vin har hon ett brett sortiment att välja på. Jag tolkar detta som att hon har en intressant profil som ger goda möjligheter till annonsintäkter inom gebitet livsstill.

### Design och kännetecken allmänt
Hela ramverket styrs av ***elle*** som har en uppsjö av bloggare kopplade till sitt nätverk. Ganska smart sätt där man via henne når både ***elle*** och andra bloggare. 
### Design i relation till syfte känsla
En design som ger prägel av redaktionär instution. Känslan blir lite som att bläddra i ett lättsamt magasin, perfekt för den som intresserar sig för allt som nuddar vid nöje och mode. Vid första anblicken får jag mer en känsla av att jag läser ett magasin mer än att jag tar del av en persons liv. 
### Identifierade designprinciper och designelement
Som en blogg bör har denna plats mängder av bilder där alla ger mig intrycket av att vara tagna av en fotograf. Kanske påverkas jag av att just ***elle*** ligger bakom bloggen men jag tycker att det flesta bilder håller hög kvalite där var och en för sig ger utrymme för tolkning. De bilder jag hunnit titta på skapar alla en känsla av lust men också ett tydligt bildspråk där jag kan tolka en  berättelse till varje bild. Jag överdriver lite men här finns mycket att hämnta för en fotointresserad. 

Här vill jag lyfta fram ***composition*** som ett tydligt designinslag. Vid första anblicken kan det hela verka aningen trist, mycket vitt med svart text och länkar med svart bakgrund men ju mera jag tittar på denna site, desto mer finner jag professionalism och tänker på hur läsaren leds av tydlighet, prioritering och igenkännande.

### Designprinciper - röd tråd genom hela webbplatsen
Som nämnt, ger bloggen ett redaktionärt intryck och läsaren kan lätt organisera sig och hitta rätt genom välja och klicka mellan olika rubriker. Oavsett bloggare, ser det övergripande gränssnittet likadant ut. När man sedan letar sig vidare bland bloggarens egna länkar tycker jag även här att den röda tråden hålls intakt. Typsnittet är detsamma (HCo Chronicle SSm och ELLE Gabor Std Alternate), samma radavstånd och alla klickbara länkar lika irritererande fula (egen reflektion ;-)). Allt inramat av elle med samma header och footer. 

## Sara Bäckmo

![sara](../assets/img/sarabackmo.png)
### Mål och syfte:
En webbplats som kombinerar bloggande och försäljning samt integrerar med andra sociala medier. Tydligt fokus på växter, blommor och frön.

### Design och kännetecken allmänt
Varma toner i grönt i symibos med naturen. Sidan präglas av lugna färger från växtriket med en första sida där även huvudpersonen i färgtonerna smälter samman med en blommig bakgrund. 
### Design i relation till syfte känsla
Allt andas harmoni, färgskala och till synes en harmonisk Sara som skapar känsla av enkel immateriell lycka. Annonserna ser ut att vara noga utvalda och bidrar till syftet att sprida ett budskap som går ut på närodlat. Jag tolkar budskapet/designen är att i första hand förmedla en livstil, i andra hand locka till konsumtion.
### Identifierade designprinciper och designelement
***Typografi***, logon är en svc bild med text anpassat till växtlighet. Bokstäverna lever i form av krusiduler och kan med inlevelse föra tankarna till växtlighet. Ett ganska traditionellt typsnitt i allmogestill som passar budskapet.
***Balans***, jag upplever att färgerna balanserar väl, huvudbilden i gula och gröna toner som skapar värme och sedan en mörkare röd ton som komplementfärg i bakgrunden. 

### Designprinciper - röd tråd genom hela webbplatsen
***Bakgrundsfärger*** i beige i alla sidor passar väl till sidorna och gör att sidorna ger ett enhetligt intryck. Enkla menyer också dessa i beige bakgrundston med lättlästa länkar som  alla är centrerade med glest mellanrum för bokstäverna. Stort radavstånd, allt signalerar ordning.

## Dan Erlandsson

![hanna](../assets/img/danerlandsson.png)

### Mål och syfte:
En webbplats som sakta men säkert vuxit fram under denna kurs. Mål och syfte: att lära mig mera om design och olika tekniker för att uppnå bästa  resultat.

### Design och kännetecken allmänt
***Färgval***, jag har alltid fascinerats av starka färger och fotografering. Detta gör att jag lockas av Asien och i synnerhet Indien. I min header har jag just en bild som lyfter fram just det jag tycker är så spännande med landet. Ständiga kontraster i kaos där något nytt alltid väntar om hörnet. 

Efter att ha testat olika färger blev det naturligt att välja vit bakgrund, något som gör sig bättre i kontrast till mina övriga färgval. 

Footer i mörkgrönt tycker jag blev en bra kontrast till allt det röda i headern och bland mina bilder. 


### Design i relation till syfte känsla
Min tanke är att det min sida ska upplevas energisk samtidigt som det inte ska vara ansträngande för ögat. Till en början lekte jag med olika färger till både text och bakgrund och försökte plocka ut det blå från min header men efter hand tycker jag att mörkgrönt gjorde det både lättläst och lite lugnare.

### Identifierade designprinciper och designelement
***Typografi***, valet föll på en gammal favorit; ***Poppins*** , ett typsnitt som jag upplever som modernt och stillfullt.
 

### Designprinciper - röd tråd genom hela webbplatsen

***Balans***, en godkänd balans främst pga färgvalet som jag följer genom alla mina sidor. I skrivande stund stör jag mig på mina rubriker i alla boxar som sitter något högt. Vill minnas att jag ändrade dessa från h3 till h2 och missade att justera detta. Hur som helst anser jag att det skapar en liten obalans.

***Mörkt läge***, här valde jag gråsvarta toner och tycker att det blev snyggt och milt för ögat. Jag lade på ett filter på min  header för att dra ner ljusstyrkan.  


## Analys
-----------------------
***Hannas*** sida fungerar för sitt syfte, gissar att hon använt ett företag som just specialiserar sig mot influencers. Som jag nämnde ovan har jag vissa synpunkter på typografin men gissar att det ändå passar målgruppen. Bilderna som används, lite som ett galleri är i första hand centrerade på henne som person men också på allt som rör sig omkring henne, allt från mat till husdjur till egna barn. Helhetsintrycket är ytligt personligt med mycket mys och pys och en uppsjö av reklam. Sidan får ganska låga betyg av lighthouse och när jag testar den i mobilläge saknas nödvändig anpassning för att det ska se proffsigt ut.

***Sandras*** sida gillar jag både för dess innehåll och dess design. Här hade jag aldrig landat om det inte vore pga design-kursen men märker att jag får lust att bläddra vidare och lära mig mera av både form och tanke. Även annonserna tycker jag flyter in på ett sätt utan att det stör mig som läsare. Av lighthouse får webbplatsen mediokra betyg och hade aldrig godkänts av BTHs lärare. Mycket payload som tar lång tid att ladda och kontraster som behöver bättras på.

***Saras*** sida afyller väl sitt syfte för den som är intresserad av trädgård. Välkomponerat och harmoniskt i sin helhet. Lighthouse ger inte heller henne så höga betyg. Tillgänglighet får det lägsta (67) och här är det en del småsaker som behöver justeras för att få upp betyget, tex, namnsättning med labels och lite bättre kontraster.

***Dans*** sida får 100% i tillgänglighet, detta är nog rätt talande för resultatet på mina sidor där jag främst fokuserat på att följa kraven och få sidorna att fungera i ljust, mörkt och i mobilläge. I skarpt läge hade jag arbetat hårdare med utseendet och förbättrat ganska många små detaljer.

# Referenser
[bloggportalen](https://www.bloggportalen.se/BlogPortal/view/BlogDetails?id=175921)

[design-elements-principles](https://www.canva.com/learn/design-elements-principles/)

[youtube-serie-design](https://www.youtube.com/playlist?list=PLKtP9l5q3ce-oz7aoBkk-oEn4xzGbtqxU)

[Visual literacy](https://dbwebb.se/article/vl.pdf)

Övrigt
-----------------------

Rapport framtagen av **Dan Erlandsson**

<div class="next-previous">
    <a href="02_load"><i class="fas fa-chevron-left"></i></a>
    <a href="01_colors"><i class="fas fa-chevron-right"></i></a>
</div>
